CYBERBEZPIECZEŃSTWO - CZAS ZACZĄĆ PRZYGODĘ

Praca w cyberbezpieczeństwie jest aktualnie jedną z najlepiej opłacanych i najbardziej pożądanych na rynku pracy. Wiele osób pragnie zaistnieć w tej branży. Najtrudniej jest zacząć. Zwłaszcza bez doświadczenia. Jakie predyspozycje należy posiadać, aby móc wykonywać ten zawód? Czy ta branża jest odpowiednia dla mnie? Umiejętności techniczne powinny być głównym atutem kandydata. Kandydata, który może zostać, tzw. bezpiecznikiem. Niemniej istotne znaczenie mają umiejętności nietechniczne. Dużo przedsiębiorstw poszukuje specjalistów o wysokim stopniu kwalifikacji. Branża IT jest z kolei niezwykle perspektywiczna, należy w niej stawić czoła wyzwaniom współczesnego świata. Dobrym sposobem na rozpoczęcie kariery jest odbycie stażu w cyberbezpieczeństwie. Tylko jak się na niego dostać? Rynek dynamicznie się rozwija. Cybersecurity rośnie w siłę. Świat podlega w coraz istotniejszym stopniu cyfryzacji.

Specyficzne naturalne cechy i predyspozycje są uznawane za przydatne w pracy eksperta ds. cyberbezpieczeństwa. W środowisku ceniona jest zdolność logicznego myślenia i rozkładania na czynniki pierwsze zagadnień. Dociekliwość i próba odnalezienia odpowiedzi na nurtujące pytania. Sięganie po niestandardowe, wysoce kreatywne rozwiązania celem uzyskania odpowiedzi. Zachowywanie konsekwencji w działaniu oraz rzeczowości i rzetelności. Głód wiedzy. Pociąg do nowych technologii. Tyle i aż tyle przyda się, by móc być ucywilizowanym hakerem. Pracować za dobrą stawkę. Być ekspertem w dziedzinie IT Security. Umiejętność oraz lubienie serfowania po Internecie, granie w gry online, korzystanie z VPN i TOR to preludium do rozpoczęcia zabawy. Duża wiedza, umiejętności oraz predyspozycje stanowią must have tejże dziedziny. To znajomość sieci komputerowych, programowania, analizy danych. Aspirowanie do tego typu stanowisk oznacza jednak bycie kompetentnym na poziomie nietechnicznych aspektów pracy. Zarządzanie, komunikacja, budowanie relacji między-zespołowych wchodzą w skład skomplikowanego obrotu informacją. Można zacząć od przejrzenia ofert pracy i staży. Coraz więcej dużych firm z sektora bankowości, technologii, telekomunikacji, czy też ubezpieczeń poszukuje stażystów znających się na cyberbezpieczeństwie. Ogłoszenia można znaleźć na stronach internetowych pracodawców, w mediach społecznościowych, także tych dedykowanych zagadnieniu wolnych wakatów, na portalach z ogłoszeniami o pracę.

Jak się przygotować? Co sprawia, że jest to zawód przyszłości? Jak się certyfikować szkolić? co studiować? Na czym polega ta praca? Jak obudzić w sobie kreatywność w połączeniu ze zdolnościami analitycznymi? Jak myśleć nieszablonowo? Jak zachować skrupulatność, która umożliwia konsekwentny powrót do punktu wyjścia analiz? Jak zachować przy tym odwagę? Stale, bezustannie poszukiwać nowych perspektyw rozwiązania problemów? Nie, nie, nie wystarczy wiedza techniczna. Ubytki w kompetencjach miękkich odbiją się negatywnie na karierze. Będziesz działać w zespole, współpracować z różnymi działami. Nie wszyscy posiadają głęboką wiedzę techniczną. Jak zatem przekazać im informacje przystępnie, w sposób zrozumiały, co w szczególności dotyczy interesariuszy? jakie zainteresowania i motywacje należy posiąść, by wystartować w branży? Czy warto wykazać się dobrą znajomością języka angielskiego? Jak dowiedzieć się na czym polega istota tego zawodu?

Odpowiedzialność mierzenia się z realnymi zagrożeniami może okazać się nie do udźwignięcia. Sposób myślenia cyberprzestępców jest w istocie rzeczy nieszablonowy. Przewidywanie i blokowanie ich działań nie należy do zadań łatwych. Jedynie niestrudzona praktyka i nauka, ciągłość rozwoju pozwala dojść do właściwego poziomu w tej najszybciej na świecie rozwijającej się branży. Bądź krok naprzód przed nadciągającymi zagrożeniami. Bezpieczeństwo całych organizacji zależy od skutecznej komunikacji, błyskawicznego podjęcia decyzji, zachowania zimnej krwi w tej grze. Istotna jest znajomość żargonu, powszechnych specjalistycznych terminów oraz aspektów technicznych pracy. Klarownie przekazuj informacje. Będziesz miał różne grupy odbiorców. Koledzy z zespołu, kadry zarządzające, chcą efektywnie uzyskać informacje o zagrożeniach i zaleceniach bezpieczeństwa. Zachowaj entuzjazm w połączeniu z determinacją. Autentycznie interesuj się tym co wykonujesz. Zdobywaj wziąż nową wiedzę, nowe umiejętności. 

Świat przenosi się do sieci. zakupy przez Internet dawno już nie są nowością. Płatności online są powszechną formą obrotu pieniędzmi. Rekrutacja do szkół przenosi się do sfery online. W tym wszystkim, co jeszcze nie tak dawno można by nazwać szaleństwem ataki na instytucje publiczne, banki, mniejsze i większe firmy, szpitale, nawet domowe sieci nabierają niestety tempa. Szkody mogą iść w miliony. Solidny dział bezpieczeństwa zajmujący się testowaniem zastosowanych zabezpieczeń, to jedyna droga, by pokonać ten napór. Przyda im się ktoś z umiejętnością prezentacji, negocjacji, aktywnego słuchania, perswazji, czy mediacji. Efektywne rozwiązanie problemów ma bezpośredni związek z doskonaleniem umiejętności komunikacyjnych, co daje efekt w postaci chronienia organizacji. Wiedza merytoryczna musi być synergicznie wzmocniona kompetencjami miękkimi. Zarządzanie czasem, najbardziej wartościową walutą, wzmocnione analitycznym myśleniem,komunikacją, zespołowością, profesjonalizmem owocuje prezentacją właściwych wyników. Nie sposób pominąć cierpliwości i wytrwałości. Czy nie brzmi to jak świetna okazja do rozwoju, rozwinięcia skrzydeł? Nie poddawaj się, szukaj dalej, jeśli nie udało się za pierwszym razem.

Zagrożenia są coraz lepiej przygotowane, nieprzypadkowe. Złożoność oraz ich liczba narasta. Rzadsze są ataki ukierunkowane na przypadkowego odbiorcę. Te wycelowane w obraną przez przestępców organizację przynoszą dużo większy zysk. Bycie specjalistą od cyberbezpieczeństwa musiało na skutek tego zostać docenione. nie jest łatwo odnaleźć się w gąszczu materiałów przygotowujących do specjalizacji. Najczęściej materiały są przygotowywane w języku angielskim. Fora, blogi, kanały w mediach społecznościowych, strony w języku angielskim są pokaźną dawką wiedzy i inspiracji doświadczonych koleżanek i kolegów po fachu oraz ekspertów. Zacznij pracować nad angielskim już dziś, jeśli czujesz, iż wymaga poprawy. Dbaj o szczegóły. Każdy brak precyzji jest nietrafiony. Zaniedbania rodzą konsekwencje. Koncentruj uwagę na danych zdarzeniach oraz elementach, które z pozoru nieistotne i drobne, mogą mieć znaczenie z punktu widzenia zabezpieczeń systemów informatycznych. Nie nadążysz za tym czerpiąc tylko i wyłącznie z polskich materiałów edukacyjnych. Jeśli uważasz, że to dobry pomysł mogą Ci pomóc studia: informatyczne, prawnicze lub techniczne. Od siebie polecam kognitywistykę. Dlaczego? Z powodu intuicji. Branża cyberbezpieczeństwa ma charakter międzynarodowy. Przydaje się nie tylko angielski. Bierz udział jeśli masz życzenie w hackatonach, kołach naukowych, projektach studenckich. Uważaj tylko proszę, by starczyło Ci życia... :) Osiągnij stosowny poziom certyfikacji ComTIASecurity+, Certified Information Systems, Security Professional. Poznawaj oprogramowanie do pentestów, monitorowania zagrożeń, wykrywania włamań. Szeroko interesuj się IT, nawet jeśli nie ma to bezpośredniego związku z bezpieczeństwem. Pracuj zespołowo, komunikuj jasno, bądź dokładny, dąż do rozwoju. Miej wiedzę o protokołach sieciowych, urządzeniach w sieci i ich konfiguracji. Znaj Windows, Linux, Unix - najlepiej od podszewki. Zrozum rodzaje ataków, źródła zagrożeń, podatności i luki w zabezpieczeniach. Rozwiązuj problemy poprzez analizę. Bądź cierpliwy. Swobodnie poruszaj się w żargonie. Automatyzuj zadania poprzez Python, Perl, Shell, PowerShell. Liczy się przede wszystkim motywacja do pracy i rozwoju. 

W Polsce wciąż brakuje specjalistów od cyberbezpieczeństwa. To szansa. IT Security to przede wszystkim szeroki wachlarz specjalizacji. Przenika się w nim wiedza ekspercka z informatyki i programowania wraz z socjologią i ekonomią. Ale istotne są też predyspozycje nieoczywiste na pierwszy rzut oka. Jak zdolności adaptacyjne i odporność na stres. Środowisko jest dynamiczne i stale ewoluuje. Należy być świadomym szybkich zmian w branży i umieć na nie reagować. Cyberprzestępcy nie spoczywają na laurach. Rozwiązania pierwotnie wystarczające, zupełne mogą nie być satysfakcjonujące. Po pewnym czasie tracą na skuteczności. Sztywna postawa w stylu: "Nie ma, co tego zmieniać, zawsze się sprawdzało." Lub: "jak działa to nie trzeba rozumieć." - nie popłacają. Mogą okazać się sporym błędem. To, co inspiruje i interesuje z tego powodu, że aktywuje i pobudza jest też źródłem stresu i napięć. Sukcesem jest niwelacja lub brak podatności, co do tych czynników.

Specjalizuj się w programowaniu. Python jest czytelnym prostym do pisania, dobrym na początek językiem programowania. Istnieje bardzo duża ilość darmowych materiałów do nauki tego języka, głównie po angielsku w sieci. Istota problemu tkwi jednak, w tym by rozumieć, a najpierw poznać koncepcje. Jeśli poznasz Pythona łatwiej dodasz, do tego inne języki. Przynajmniej te imperatywne, stanowe oraz zarazem deterministyczne. Programowanie wymaga także skoordynowanego wysiłku specjalistów o różnych umiejętnościach. Samemu można, co prawda pisać niezbyt skomplikowane skrypty, bez większego wysiłku. Ale dopiero zdolność do dzielenia się informacjami w zespole, a także skuteczna koordynacja działań, mogą dopiero zdolność do dzielenia się informacjami w zespole, a także skuteczna koordynacja działań, mogą dopiero skutecznie chronić organizacje będącą celem ataków przy pomocy narzędzi samodzielnie stworzonych. Zespół powinien działać etycznie. Może posiąść i na pewno wejdzie w posiadanie poufnych danych. Podczas badania incydentów same mogą narzucać się wnioski świadczące o przyczynach problemów, które będą świadczyć o zaniedbaniach, które już dawno można było wyeliminować. Do tego dochodzą regulaminy i przepisy. Analiza uwarunkowań prawno-społecznych powinna być niebanalna. Twarda wiedza to coś, ale to za mało. Przestrzeganie zasad bezpieczeństwa, wymaga choć to nieoczywiste kreatywności w myśleniu. Z niebagatelnego powodu. Przestępca patrzy na problem z odmiennej perspektywy. W dodatku jego celem jest odnalezienie nietypowego rozwiązania. Ważna jest zatem elastyczność i chęć ciągłego uczenia się. Szybko nabywaj nowe kompetencje. Ale skup się też na tym, co raportujesz, jak prowadzisz dokumentację. Czy jasno przekazujesz złożone kwestie? Wiedza techniczna powinna być synergicznie wzmocniona powyższymi kompetencjami. 

Zapewnienie ochrony systemu to nie tylko wskazanie słabych punktów tegoż systemu. To także złożona analiza złośliwego oprogramowania. Zagrażającego systemowi. Badanie złośliwych programów, odkrywanie ich słabości, bo w końcu wszystko i wszyscy mają swoje słabości, nie tylko atakowani, pozwala na przeciwdziałanie im. Należy interesować się aktualnymi zagrożeniami i regularnie je śledzić. Dążenie do zrozumienia myśli technologicznej jest w tym aspekcie kluczowe. Dlaczego i jak coś się odbywa w określony sposób? Bądź po prostu ciekawy otaczającego Cię świata. To na początek wystarczy. Zadawaj pytania. Jak? Dostatecznie długo, byś wystarczająco zrozumiał zagadnienie, które odpowiada za mechanizm, któremu należy przeciwdziałać. Dociekliwość i ciekawość pomagają osiągnąć zadowalające zrozumienie. Zagrożenia jednak ewoluują.

Jak zatem sprawdzić ich bieżące działanie? Do tego służy specjalizacja pentestera. Zawód wzbudzający szczególne zainteresowanie. Być może z uwagi na to, że wiąże się z testowaniem z użyciem tych samych metod wykorzystujących oprogramowanie i sprzęt, co w wypadku hakerów-przestępców. Znajdujesz słaby punkt is sprawdzasz jak można go wykorzystać. Brzmi ciekawie? Przywdziej biały kapelusz, zdobądź wiedzę z zakresu IT, jego szerokiego spektrum. Znaj, co najmniej jeden język programowania i do dzieła. Studia mogą okazać się warunkiem koniecznym, ale z pewnością nie wymaganym. Niewątpliwie przyda Ci się zrozumienie kontekstu biznesowego. Bezpieczeństwo IT ma wpływ na całą organizację. To nie tylko problem zarywających nocki przed świecącymi monitorami, zakapturzonych ludzi. Identyfikacja zagrożeń i ocena ryzyka pozwoli na dostosowanie taktyki obrony. To dostosowanie musi się wpisać w rzeczywiste potrzeby organizacji. Rządy, korporacje, duże firmy, aż po te najmniejsze, bywa że jednoosobowe korzystają z infrastruktury w chmurze. Ataki na chmurę przyspieszają i rosną. Kto wie kiedy otrzymamy informację o ataku, który wywołał upadek poważnego gracza. Obserwuj ataki na chmurę, a zyskasz konkurencyjność na rynku i przewagę nad przeciwnikiem. Większość wrażliwych danych mogłaby być zaszyfrowana. Historia łamania szyfrów jest tak stara, jak stara jest kryptografia. Jeśli policzyć starożytne wzmianki rozpoczęła się tysiące lat temu. Ale to, co było minęło. Ciężko jest odwrócić algorytm trudno odwracalny. Bo z założenia ma on być trudno odwracalny. Z założeniami matematycznymi nie ma, co dyskutować. Nikt jednak nie broni nam przecież dyskusji z implementacją teorii w praktyce. Bądź na bieżąco, by wzmocnić odporność na ataki. Teoria obliczalności to jedno, życie i błędy ludzkie w nim to drugie. Zdobądź w związku z tym kompleksową i aktualną wiedzę. Symuluj ataki. Nie musisz ćwiczyć na żywym organizmie. Naprawdę nie jest konieczne przeczytanie osobiste stu maili Pani Barbary z recepcji, do Pana Kazika z sekretariatu, by się przeszkolić. Konfiguruj narzędzia bezpieczeństwa. 

Ucz się jednak tego wszystkiego w ramach swoich możliwości czasowych. Ucz się tanio. Certyfikuj się. Wymieniaj doświadczenia z innymi. Korzystaj z materiałów, które są łatwo dostępne, tyle, że zrozumienie ich zarazem nie przychodzi z łatwością. Korzystaj z wiedzy eksperckiej. Stwórz własne laboratorium. Zacznij od domowego. Twoja prywatna domowa sieć, to wstęp. Rozszerz ją z czasem o dowolny zestaw powszechnie dostępnego darmowego VPN. Podnoś kwalifikacje, w szczególności gdy pozostajesz w zatrudnieniu. Działaj w zgodzie z zainteresowaniami i pasją równocześnie pozwalając sobie na solidną dawkę inspiracji, co jakiś czas. bądź na bieżąco z trendami. Samemu jednocześnie podchodząc do ich zrozumienia nieszablonowo. 

Może z czasem dzięki temu przyjdzie Ci organizować bezpieczeństwo organizacji. Tworzyć zespoły do spraw bezpieczeństwa. Czy wreszcie prowadzić zadania projektowe planując budżet, dotyczący strategii wdrażania norm i standardów. Lub wdrożenia dodatkowych zabezpieczeń celem pozyskania ufności pracowników i zleceniodawców. To od Ciebie zależy gdzie się zatrzymasz i na co starczy Ci czasu, najtwardszej waluty.

Aby to sobie ułatwić musisz wypracować metody koordynacji pracy specjalistów. Przede wszystkim będą to różni specjaliści. Z różnymi umiejętnościami, tymi technicznymi i nietechnicznymi. Kluczowa jest zdolność dzielenia się informacjami. ta zdolność nie istnieje bez zaufania. Nikt nie będzie zamierzał się dzielić tym, co wie, jeśli uzna, że mu to zagraża. Zespół woli w takiej sytuacji zachować milczenie, Czyli zachować się zachowawczo. Podział informacji wpływa na prace indywidualną. Mimo, że nikt nie jest samotna wyspą. Zespół informatyków był i pozostanie zbiorem indywiduów. Sprawne zarządzanie siłą emergencji powinno wytworzyć produkt skutecznej ochrony.

To wszystko nieodłącznie wiąże się z umiejętnością takiego podejścia do problemu, by go skutecznie rozwiązać. Wbrew pozorom to nie tylko stosowanie dobrej rutyny. Poszukiwanie nietypowych wyjątków. To także nieforsowanie na siłę swojego zdania. Warto wspomnieć tu, że jednym z najbardziej kreatywnych okresów w życiu jest dzieciństwo. Mało uwzględnia się zdanie dzieci, czytaj dziecięcą ciekawość świata, którą również wbrew powszechnie przyjętym opiniom można nabyć w wieku dorosłym. To się przydaje. Właśnie przy okazji rozwiązywania problemów. Choćby celem ich niekonwencjonalnego rozwiązania.

Jeśli łudzisz się jednak, że w Boże Narodzenie lub o 2:00 w nocy wyśpisz się jak dzidzia, bo przestępcy mają wolne i są po pracy - możesz się pomylić. Nie wspominając oczywiście, o tym iż w Internecie jest jeden czas. Najpierw jednak musisz przekonać miejscowy, tudzież zamiejscowy HR, iż studia to nie jedyny sposób na zdobycie właściwej wiedzy. Co może okazać się zadaniem trudnym. Następnie post factum swego szefa, że to nie prawda, że pieniądze i kariera to nie wszystko. Co może okazać się nie wykonalne. Oczywiście pod tym jednym warunkiem, że o drugiej w nocy, w Boże Narodzenie zapobiegniesz wyciekowi stu odpowiedzi na maile naczelnego przełożonego sekretariatu do miejsca, w którym nic nigdy nie ginie. Zgodnie z tym, co wiedzieli w czasach mitycznych wiedźmini. Nie za ubicie każdego potwora zyskuje się oreny. Prawdziwe zło kryje się pod płaszczykiem dobra...

Pozdrawiam serdecznie,

Witcher_M4+1